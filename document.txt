 #Entendre-hi d’economia: la riquesa#

##Introducció##

Et sents perdut enmig de dades, previsions, opinions d’experts i mesures de govern? L’economia t’afecta com a individu i també com a membre actiu de la societat. La informació diària és aclaparadora, els canvis, molt ràpids i els canals d’informació, molt diversos. 

Vols començar pel principi? Aquest curs et presenta nocions bàsiques d’economia per comprendre millor el món en què vivim. 

##Síl·labus del curs

* El concepte de riquesa
	* Una introducció als conceptes bàsics: valors dels béns econòmics, el mercat, l’oferta i la demanda i el PIB
* Com es genera la riquesa
	* Coneix el factor treball: treball productiu, treball reproductiu i el seu impacte
* El repartiment de la riquesa
	* Una visió general sobre com es distribueix la riquesa, els impostos més importants i la seva classificació
* El benestar dels països
	* Coneix altres indicadors per mesurar el repartiment de la riquesa i la desigualtat

##Prerequisits del curs

* Cap

##Dedicació horària

10 hores

##Elaborat per

* Catina Bujosa
* Abel Caldera
* Mireia Manresa

(PAS 2)

##Com t'afecta la política econòmica?##

Enmig de l’allau de notícies sobre economia que rebem cada dia, val la pena aturar-nos a reflexionar-hi. Per això et proposem preparar una argumentació oral personal sobre un aspecte candent de l’economia actual.

Estem vivint temps convulsos i una de les crisis més fortes que hi ha hagut en el darrer segle. Cada dia llegim notícies amb propostes econòmiques fetes des de diversos partits polítics. Però podem, com a ciutadans, valorar la pertinença dels canvis que s'estan produint? 

Per exemple, si llegim aquesta notícia, ["L'IVA és la panacea?"](http://www.elpuntavui.cat/noticia/article/4-economia/18-economia/570849-liva-es-la-panacea.html?piwik_campaign=rss&piwik_kwd=nacional&f=El+Punt+Avui): tenim prou formació i informació per saber què seria millor per a la major part de la ciutadania?  

Anem a pams...

F1 **Atura't i reflexiona** Quins efectes creus que té per a la teva economia l'IVA i l'IRPF? I per construir una societat més justa? 


(PAS 3)

##Els *valors* de la teva vida: el concepte de riquesa##

Què creus que té un **valor econòmic** en la teva vida? 

* Segurament el primer que t'ha vingut al cap són tots els **objectes** que tens en propietat: des d'una casa fins a un llapis o un conjunt de llibres.  
* Però també tenen un valor econòmic **la capacitat i els coneixements que posseeixes per desenvolupar unes feines determinades**. Es pot calcular el valor econòmic d'aquestes capacitats a partir de comptar quin sou et podrien pagar per treballar. 
* Els estalvis i productes financers també tenen un valor econòmic. Tot i que no siguin objectes materials, són **actius financers** que tenen valor. 

En economia, tot el que té un valor econòmic és el que s'anomena *riquesa*. 

També tens una família, amics, aficions, gustos, interessos... Tot això no té un valor econòmic quantificable però són aspectes vitals per a la nostra vida. 

(PAS 4)

##El valor de les coses##

Adquireixes béns diàriament per satisfer les teves necessitats, els teus desitjos o simplement perquè et resulten útils. 

Quin creus que és el valor de cadascun del productes que veus en aquestes imatges?

IMATGES D'UNA BOSSA DE FRUITA I D'UNA CONSOLA DE VIDEOJOCS

Per respondre hem de referir-nos al concepte **valor d'ús** segons el qual li atorgaríem, de ben segur, més valor la bossa de fruita que a la consola de videojocs ja que la primera cobreix una necessitat humana de supervivència (l’alimentació) mentre que l’altra no (l’oci).
 
I per què, doncs, val més una consola que la bossa de fruita? 

Perquè **el preu** de les coses s'estipula a partir del **valor de canvi**, és a dir, a partir de la quantificació del que costa produir-lo: la matèria primera, la maquinària, la mà d'obra i el benefici que se'n vol obtenir. 

**El mercat** és on entren el contacte els compradors i els venedors. Així doncs, n’hi ha prou amb el valor de canvi per fixar el preu d’un objecte? No, en la determinació del **preu** també hi intervé la **llei de l’oferta i la demanda**. Si un producte és sol·licitat per molts compradors però és un producte escàs el seu preu s’incrementa; en canvi, quan un bé és abundant però té poca demanda el seu preu disminueix.

Mira’t aquest vídeo. S’hi explica com va sorgir la teoria de la llei de l’oferta i la demanda i com va aparèixer el debat sobre la influència de la intervenció dels governs en l’economia:

<iframe width="560" height="315" src="http://www.youtube.com/embed/ulyVXa-u4wE?list=EChQpDGfX5e7DDGEQvLonjDQsbclAF2N-t&amp;hl=es_ES" frameborder="0" allowfullscreen></iframe>

La regulació de l’economia - [The Open University](http://www.open.edu/openlearn/history-the-arts/culture/philosophy/concepts/60-second-adventures-economics)


F2 **Atura't i reflexiona** Mira’t aquest vídeo: 

[Noves mesures per controlar el preu de la gasolina, font TV3](http://www.tv3.cat/videos/4476677/NOVES-MESURES-PER-CONTROLAR-EL-PREU-DE-LA-GASOLINA)

Ara llegeix aquest breu article:

[Gas Natural-Fenosa apujarà pres per compensar les mesures fiscals del govern espanyol](http://www.324.cat/noticia/2064501/economia/Gas-Natural-Fenosa-apujara-preus-per-compensar-les-mesures-fiscals-del-govern-espanyol)

Comparteix en el fòrum la reflexió que et susciten les notícies anteriors i l’impacte que tenen en la teva vida quotidana. 

Argumenta les teves opinions basant-te en algun dels conceptes següents: el valor, el preu, les lleis del mercat i la importància que tenen en la vida de les persones les intervencions del govern en matèria d’economia.

(PAS 5)

## País *ric*, país *pobre*: el PIB##

Com es quantifica el benestar material d’un país? És possible mesurar la riquesa d’un país i comparar-la amb la d’altres països? 

Diàriament llegeixes o sents frases com: *... el PIB català ha caigut un 0,2% el primer trimestre* o *... a Alemanya i al Regne Unit el PIB ha crescut de l'abril al juny* o *... el PIB s’estanca a França durant el tercer trimestre*.  Què volen dir exactament aquestes afirmacions? Per què sembla tan important el PIB? El PIB és un bon indicador de la qualitat de vida?

Mira’t aquest vídeo:

<iframe width="560" height="315" src="http://www.youtube.com/embed/aN-OTZV3x4s" frameborder="0" allowfullscreen></iframe>

Característiques que defineixen el Producte Interior Brut (PIB) - [X.Sala-i-Martin](http://salaimartin.com/randomthoughts/video-blog-e-konomia.html)

El **Producte Interior Brut** (PIB) és una de les claus per determinar la riquesa generada pels ciutadans d’un país durant un període de temps. A més de mesurar la prosperitat o decadència econòmica d’un país, és l’indicador que serveix per comparar el nivell de riquesa i benestar entre països. 

Destaquem-ne els aspectes més importants...

* Cada país genera el seu PIB
* Per calcular-lo, se suma el valor monetari, en euros, de tots els béns i serveis finals que genera una economia i tots els ciutadans que hi pertanyen
* El PIB va variant: es calcula durant un període de temps (un trimestre o un any)
* És l’estadística més utilitzada per mesurar el creixement o la recessió d’una economia

FG **Aprèn en col·laboració** Recorda que pots utilitzar el fòrum general tant per preguntar als companys com per ajudar-los en els seus dubtes i problemes. Es tracta que entre tots us en sortiu. 

(PAS 6)

##Quan no és el mateix treballar que fer feina##

La riquesa es genera mitjançant el **treball**. És a partir d'aquest que les matèries es transformen en béns amb un valor de canvi.

El treball no es redueix a allò que és remunerat en forma de salari, sinó que és un concepte més ampli. 

Observa aquesta imatge fixant-te en tots els seus detalls: 

* Qui fa què? 
* Què obté cadascú a canvi de...? 
* Creus que es pot establir una relació entre els dos tipus de treball que s'hi mostren?


[IMATGE exemplificant què és el treball productiu i què és el treball reproductiu - home dona] 

El **treball productiu**

* Produeix béns o serveis amb valor de canvi
* És remunerat
* Està legislat pels drets laborals

El **treball reproductiu**

* Es coneix també com a treball domèstic i de cures
* No és remunerat
* No gaudeix del reconeixement legal com a treball

Però, com es distribueix la feina entre gèneres? Qui cobra més? Qui treballa més a casa?

Observa i analitza les dades que presenten aquestes les infografies següents:

(IMATGE 1-  infografia “diferència de salaris homes-dones INE)

(IMATGE 2 - infografia “dedicació a la llar” segons dades IDESCAT 2006 


Què ens mostren els resultats?

* Les dones obtenen un salari menor pel treball remunerat.
* Les dones treballen més hores al dia degut a les feines no remunerades.

Aquest diferència és el que es coneix com a **divisió sexual del treball**. 

 (EN FORMA DE TAULA) Per aplicar aquests conceptes a la teva realitat quotidiana i mesurar com reposa el treball productiu sobre el reproductiu, et proposem un petita activitat de recerca. Prendràs consciència de la importància i l’impacte que té el treball reproductiu en l’economia:
 
* Quantes hores setmanals/mensuals es dediquen al treball reproductiu a casa teva? I qui les hi dedica?
* Quin seria el salari mensual si el salari base fos de 8€ per hora treballada per als membres de la llar que fan aquest treball?
* Si al salari que ja cobra cada membre de la família en actiu hi sumes el que percebria pel treball reproductiu, quines diferències observaries?


Amb el procés d'igualtat entre gèneres, el model segons el qual l’home aporta el salari principal i la dona assumeix un treball productiu i també la major part del reproductiu, ha anat evolucionant. Malgrat tot, la diferència entre gèneres persisteix i és una tendència que ha de canviar, tant per raons socials com per les seves repercusions econòmiques (imagina’t que ens paguessin un sou per al treball reproductiu!)


**Amplia** Si t’interessa llegeix l’[Informe de l’OCDE de 2011 sobre la feina no remunerada i la seva distribució entre Estats i sexes](http://emprenem.ara.cat/opendata/2011/04/14/qui-treballa-mes-a-casa-els-homes-o-les-dones/). 

 (PAS 7)
 
##Com es reparteix la riquesa?

La riquesa està distribuïda en la societat a través de diferents vies. Segons si beneficia més o menys persones, estarem parlant d’un repartiment equitatiu o desigual de la riquesa.

(INFOGRAFIA I AL COSTAT LA CAIXA DE TEXT)

Algunes consideracions...

* La **propietat** es divideix en dues tipologies:  **béns immobles** és tot allò que no es pot traslladar (els terrenys i les construccions). La resta són considerats **béns mobles**. Aquesta distinció té una gran importància a l'hora de l'aplicació dels diferents impostos. 
* El  **repartiment informal** es dóna principalment al si de les famílies, amb la redistribució de les fonts d'ingressos entre els seus membres. Per exemple, les pagues dels pares als fills o el suport que reben els aturats per part dels familiars que cobren una jubilació. Aquest repartiment informal, molt important, és la causa que explica per què les conseqüències de la crisi no són encara més dramàtiques, tot i les desorbitades xifres d'atur i pobresa. 


(PAS 8)


##Els impostos: la manera de tenir serveis públics##

Un impost és una quantitat de diners que ha de pagar obligatòriament un ciutadà perquè l’administració pública pugui atendre les necessitats col·lectives i mantenir els serveis públics.

Des de l’esclat de la crisi econòmica ha tornat a sorgir el debat sobre els impostos. Una manera de recaptar diners per part de l’Administració és apujant-los, tal com ha passat amb l’IVA, que ha sofert un augment el 2012. Mirat-t’ho en aquest vídeo: 

Els tipus d’IVA [TV3](http://www.tv3.cat/videos/4227730/lIVA-encareix-el-consum)

Per conèixer i distingir les categories en què es divideixen els impostos i de quina manera els paguem, mira’t aquests vídeos:

<iframe width="560" height="315" src="http://www.youtube.com/embed/kBeY_6T6o9g" frameborder="0" allowfullscreen></iframe>

Explicació sobre l’IRPF (Impost sobre la renda de les persones físiques) [X.Sala-i-Martin](http://salaimartin.com/randomthoughts/video-blog-e-konomia.html)

<iframe width="560" height="315" src="http://www.youtube.com/embed/7Wdd2JvxdAQ" frameborder="0" allowfullscreen></iframe>

Explicació sobre l’IVA (Impost sobre el valor afegit) [X.Sala-i-Martin](http://salaimartin.com/randomthoughts/video-blog-e-konomia.html)

Fixa't en la infografia següent on s'hi reflecteix d'on obté els ingressos l'Estat espanyol: 

[Infografia] D'on obté els ingressos l'estat espanyol? [gràfic d'ingressos]

F3 **Atura’t i reflexiona** 

Existeix la igualtat entre els contribuents? Llegeix aquest article de la Constitució espanyola: 

>Article 31.1  Tothom contribuirà al sosteniment de les despeses públiques d’acord amb la seva capacitat econòmica mitjançant un sistema tributari just inspirat en els principis d’igualtat i progressivitat que, en cap cas, tindrà abast confiscatori. *Constitució espanyola*

L’augment dels ingressos sempre passa per apujar els impostos? Cal posar l'accent en els impostos directes o bé en els indirectes per estimular la creació de llocs de treball? Qui paga més impostos: els treballadors o bé els ciutadans que tenen més diners? 

Aquestes preguntes són centrals en el debat polític actual ja que millorar els ingressos fiscals és fonamental per a la recuperació d’una crisi que amenaça tota una generació.

Comparteix en el fòrum les teves reflexions sobre l’impacte social de l’augment dels impostos com a mesura per pal·liar la crisi. Aquí tens alguns articles i notícies que t’ajudaran a fonamentar la teva intervenció: 

[La pujada d’impostos. Font: Ara](img/noticiaara1.pdf)

[Alternatives a les retallades. Font: Ara](img/noticiaara2.pdf)

[Mesures del govern espanyol. Font: Vilaweb](http://www.vilaweb.cat/noticia/3966691/20111230/primeres-mesures-govern-espanyol-austeritat-menys-creixement.html)

[Increment de l’IRPF i de l’IVA. Font: Ara](http://www.ara.cat/economia/autonoms-desaparicio-IRPF-IVA-UGT_0_739126212.html)


(PAS 9)

##Els impostos: on se’n paguen més? 

La **pressió fiscal** és la **quantitat d'impostos** que paga la gent d'un país sobre el total de la riquesa generada. 

El debat sobre si cal mantenir una pressió fiscal alta o baixa és una de les discussions polítiques més habituals. Quanta pressió fiscal ha de tenir un país? Segons el sistema que s'adopti, es pot parlar de dos plantejaments contraposats: 

1. Els partidaris d'una **pressió fiscal alta** argumenten que:
	* És imprescindible per tenir un [**estat del benestar**](http://ca.wikipedia.org/wiki/Estat_del_benestar)  i una major igualtat social.
	* L'activitat econòmica no perd vigor perquè el propi estat del benestar genera llocs de treball i ofereix uns serveis necessaris per al progrés econòmic.
2. Els partidaris d'una **pressió fiscal baixa** argumenten que:
	* Amb menys impostos es genera més activitat econòmica i això fa que l'estat acabi recaptant més diners tot i que els impostos siguin més baixos.
	* Els impostos alts desincentiven l'esperit emprenedor i provoquen la fugida de les grans fortunes a altres països.


Ara bé, dins d’un país no tothom paga proporcionalment la mateixa quantitat d'impostos. Si l'impost principal és sobre els salaris, qui pagarà proporcionalment més impostos seran els treballadors i les classes mitjanes. En canvi, si es grava de forma important els dipòsits bancaris i les transaccions financeres, els impostos repercutiran amb més força sobre les grans fortunes.

Llegeix el text següent. Quina és la posició dels autors respecte la pressió fiscal? Analitza’n els arguments utilitzant la graella que et presentem. 

(AFEGIR GRAELLA - PAS 9) 


>Quanta pressió fiscal ha de tenir un país? 
> 
>En les societats on no es paguen impostos, són les classes treballadores les que pateixen aquesta deficiència, ja que els béns públics que ha de finançar i gestionar l'Estat no seran possibles sense aquestes recaptacions tributàries. Són precisament els països europeus amb major pressió fiscal agregada els qui millor Estat del Benestar ofereixen a la seva població. Els ciutadans dels països nòrdics, que són els que major pressió fiscal suporten, són els que gaudeixen de millors prestacions socials. 
> 
>En canvi, els ciutadans de països com Estats Units i Japó, amb taxes de pressió fiscal molt baixes (al voltant del 25% el 2002) en relació als països europeus, amb prou feines compten amb pensions i serveis públics de la qualitat i abundància dels països nòrdics. Als Estats Units, l'assistència sanitària és pràcticament privada, i la que s'ofereix amb caràcter públic deixa molt a desitjar. De totes maneres, cal afegir que la força dels grans poders econòmics, justificant-se en les idees neoliberals, està portant a una reducció de la imposició personal en tots els països, i a un augment de les cotitzacions socials.
> 
>Seminari Taifa [Informe 02-Desembre 2005](http://informes.seminaritaifa.org/informe-02/)

L’opinió del text anterior és clara i lògica. Ara bé, en moments de crisi com la que estem vivint, hi ha molts condicionants que fan que els economistes no es posin d’acord sobre aquesta qüestió. Les èpoques de recessió demanen mesures per remuntar la situació però en aquests casos tampoc no hi ha un consens establert. 

Llegeix els quatre primers paràgrafs del text [Quins són els efectes de la política fiscal?](http://www.lacaixa.comunicacions.com/se/ieimaf.php?idioma=cat&llibre=200711&cpn=000570s)  per conèixer els diferents factors que poden influir en la decisió d’augmentar o de disminuir els impostos en moments de crisi. D’altra banda, llegeix-ne el darrer paràgraf i fixa’t que aquesta decisió també pot dependre del context en què s’apliqui. El nivell de deute de cada país i el punt de partida dels impostos són aspectes a tenir en compte per prendre mesures que ajudin a superar una crisi econòmica com l’actual. 

FG **Aprèn en col·laboració** En un tema tan complex com aquest val la pena contrastar opinions. Planteja els teus dubtes en el fòrum general i col·labora amb els companys per crear-te una opinió pròpia sobre aquest assumpte. 

(PAS 10)

##De la riquesa al benestar: més enllà d'una mitjana aritmètica

Asseguraries que els ciutadans que viuen en el país que produeix més riquesa del món són alhora els que viuen millor? La riquesa i el benestar són sinònims? Quin és l'impacte de la desigualtat a l'interior de cada país?

Observa les imatges següents:

[IMATGE paràbola dels pollastres]
Textos vinyetes pas 10. Cada text ha d'anar vinculat a una vinyeta.

* Imaginem que hi ha cinc persones i cinc pollastres.
* Una estadística simple ens diria que a cada persona li’n correspon un. Per tant, podríem deduir que tothom té aliments suficients.
* Ara bé, la realitat pot ser molt diversa: una persona pot tenir quatre pollastres, una altra només un, i les tres restants cap.

Això és el que passa quan es calcula la riquesa dels habitants d'un país dividint el PIB (RECORDA CONSULTAR AL MARC COM APUNTAR A UNA ALTRA SECCIÓ O PAS DELS CONTINGUTS) pel conjunt de les persones que hi viuen. És el que es coneix com a **renda per càpita**. 

Algunes observacions que cal no oblidar:

* La fita de l’economia és la qualitat de vida, la creació del bé comú i la satisfacció de les necessitats, ara bé el PIB no mesura aquests valors ja que és una dada estadística general (un PIB molt alt no ens dir res fiable sobre la situació dels ciutadans d’un país).
* La renda per càpita és una mitjana aritmètica, això vol dir que pot donar-se el cas que cap dels habitants d’un país tingui efectivament el nivell d’ingressos que aquesta indica.
* La renda per càpita només serveix per determinar quina seria la riquesa de la qual podria gaudir cada habitant d'un determinat país si en aquest hi hagués un repartiment equitatiu de la riquesa. 

Una cita cèlebre diu: **Hi ha tres tipus de mentides: les mentides, les grans mentides i les estadístiques*. Veiem, doncs, que una estadística pot transmetre una idea que no té res a veure amb la realitat de la vida de les persones. 

Per aquest motiu, hi ha altres indicadors que permeten quantificar el nivell de benestar d’un país i que ens donen la mesura de les desigualtats. Són els següents:

* L’**Índex de Desenvolupament Humà** (IDH) 
	* Determina el benestar d'un país. 
	* Combina i pondera la renda per càpita amb el nivell d'educació i l'esperança de vida de la població. 
	* L’IDH es calcula amb un valor entre 0 i 1. Com més alta és la xifra, més benestar.

(MAPA IDH)


* El **Coeficient de Gini** 
	* Permet mesurar la desigualtat entre els habitants d'un país. 
	* Indica la diferència entre quant guanya el 20% que guanya menys i quant guanya el 20% que guanya més. 
	* També es tracta d'un valor entre 0 i 1. En aquest cas, com més alta és la xifra, més desigualtat.

(MAPA GINI)

[IMATGE / XAVI Mapamundi IDH](http://ca.wikipedia.org/wiki/Fitxer:2011_UN_Human_Development_Report_Quartiles.svg)

[IMATGE: XAVI / Mapamundi GINI](http://commons.wikimedia.org/w/index.php?title=File:Mapa_de_la_inequidad-gini.svg&page=1) 

Observació: no s'indica l'any. Per conèixer [la llegenda, consultar](http://es.wikipedia.org/wiki/Coeficiente_de_Gini)

o bé

[Llegenda integrada en el mapa a](http://ca.wikipedia.org/wiki/) 
Fitxer: Gini_Coefficient_World_CIA_Report_2009.png


Els mapes ens mostren que existeixen indicadors que permeten quantificar el nivell de benestar d’un país i que ens donen la mesura de les desigualtats. 



F4 **Atura’t i comparteix** Entra al fòrum per debatre, intercanviar dades i els teus punts de vista sobre la informació dels enllaços següents, on hi trobaràs el llistat de països ordenats segons la seva renda per càpita, el seu IDH i el seu coeficient de Gini. Veuràs que n'hi ha que ocupen posicions molt diferents segons quin sigui l'indicador. 

* [La renda per càpita, en anglès](http://en.wikipedia.org/wiki/List_of_countries_by_GDP_%28PPP%29_per_capita)
* [L’IDH, en anglès](http://en.wikipedia.org/wiki/List_of_countries_by_Human_Development_Index)
* [Coeficient de Gini, en castellà](http://es.wikipedia.org/wiki/Anexo:Pa%C3%ADses_por_igualdad_de_ingreso)


(PAS 11)

##Projecte

El projecte consisteix a elaborar una exposició oral en què argumentis la teva posició respecte la pressió fiscal.

**Ets partidari d’abaixar la pressió fiscal o, pel contrari, penses que és millor mantenir una pressió fiscal alta?** 

(XAVI: destaca la frase següent, es la part A del procediment que han de seguir per fer projecte)

En primer lloc, explora i analitza els recursos següents:

1. Mira’t el vídeo següent: és una breu notícia que tracta, entre altres assumptes, sobre el recent Pacte de Govern que inclou la creació d’impostos sobre els dipòsitis bancaris.

Fixa’t, en particular, en les paraules sobre la pressió fiscal de Josep González, president de PIMEC i de Joan Carles Gallego, secretari general de CCOO.

[Els aspectes econòmics del pacte CIU-ERC del 19.12.2012](https://vimeo.com/56032805)

2. [L’acord d'estabilitat per a la X legislatura catalana](http://estaticos.elperiodico.com/resources/pdf/4/4/1355922238144.pdf) subscrit per CiU i ERC preveu un total de nou impostos nous o modificats.

Llegeix el punt **1.Ingressos** de l’apartat **Una política econòmica justa per a un marc pressupostari de transició** que es troba a l’Annex 3.


(XAVI: destaca la frase següent, es la part B del procediment que han de seguir per fer projecte)

Segueix aquestes indicacions per fer la teva intervenció:

1. Durada: d’1’30’’ a 2’30’’ minuts
2. Posa un títol a la teva argumentació
3. Valora críticament els avantatges i inconvenients d’una pressió fiscal alta i baixa.
4.  Posiciona’t i dóna la teva opinió. Pots tenir en compte els aspectes següents:
	* la tendència en política fiscal en els últims anys i sobre qui ha recaigut la pressió fiscal: sobre les rendes altes o les baixes?
	* l’efecte de les retallades
	* valora les mesures preses pel govern en el context de crisi actual
5. Pots lliurar el teu projecte en dos formats diferents, tria’n un: un arxiu de so amb la teva veu o bé  un vídeo en què apareguis tu mateix.
	* Arxiu de so (durada: entre 1’30’’ i 2’30’’ minuts): enregistra el teu arxiu de so i publica’l al lloc web [SoundCloud](https://soundcloud.com/) (és gratuït, t’hi pots registrar normalment o també via xarxes socials). Un cop hagis pujat el teu arxiu de so a [SoundCloud](https://soundcloud.com/), fes-lo públic i copia la URL en el fòrum. 
	* Vídeo: enregistra un vídeo (durada: entre 1’30’’ i 2’30’’ minuts) en què apareguis tu fent la teva exposició. Publica’l i comparteix-lo a [YouTube](http://www.youtube.com/) o [Vimeo](https://vimeo.com/). Finalment, copia la URL del teu vídeo en el fòrum.
6. Es valorarà **la teva implicació en l’exposició**, per tant procura ser concís, evita les obvietats i mobilitza els conceptes que has vist al llarg del curs.


F5 **Atura’t i comparteix** Comparteix la URL del teu projecte en el fòrum i si vols comenta el d’algun company.





